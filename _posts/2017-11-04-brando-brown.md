---
layout: post
title:  "Brando Brown Canem Vult"
ref: brando
date: 2017-11-04
categories: causa TPRS libri
lang: latine
type: reviews
---

<div class="side-info">

  <img src="/images/brando-brown-cover.jpg"/>

  <div class="side-box">
    <h4>Longius; Non Lectum</h4>
    <ul>
      <li>Liber est iocosum! Ab editoribus autem turpiter actum est.</li>
      <li>Auctores: Carol Gaab & Iustus Slocum Bailey</li>
      <li>Domus Editoria: <a href="https://fluencymatters.com">Fluency Matters</a></li>
      <li>Editus: MMXVI</li>
      <li>Verba: MMMDCC</li>
      <li>Verba Singularia: CXXV</li>
      <li>Res ad Magistros: Sunt</li>
      <li><a href="https://fluencymatters.com/product/brando-brown-canem-vult-latin-novel/">Ubi Emi Possit</a></li>
      <li><a href="https://tprs-uploads.s3-accelerate.amazonaws.com/download-manager-files/BB-Canem-Latin-Glossary.pdf">Verba</a></li>
      <li><a href="https://tprs-uploads.s3-accelerate.amazonaws.com/download-manager-files/BB-Canem-Latin-WebSPL.pdf">Aspectus</a></li>
    </ul>
  </div>

</div>

Priusquam libros alios accusam, quendam librum laudabo, interpretionem
*Brandonis Brown* notissimi, auctore Hispanice Carol Gaab, sed
interpretati proximo anno Iusto Slocum Bailey. Multis quidem placuit
haec fabula; Franco-Gallice, Italiane, Germanice, Mandarine legi
potest.

## Libri Corpus

Longitudine VII uncias habet hic liber, V latitudine, coopertus
charta. Fabula LXXIII paginis continetur; glossarium XV; liber totus
XCVI. Chartae vilis et mox luteae est, sed satis bonae. Gluten firmum
videtur.

## Dispositio & Litterarum Formae

Non satis marginum ad latera est ad scribendum, nisi apud quotationes.
Inter lineas autem plus quam octavam unciae partem invenies, quod
forte satis sit. Peccatum est de formis litterarum hic et illic;
exempli gratia, vocales longae in capitulorum indice magnitudine aliis
dissentiunt. Praeterea non tantum est totum male dispositum, sed etiam
perpauca sunt cornicula. Fluency Matters audiat: libri isti sunt
deformes. Tamen scio haec plurimis esse minimi momenti.

<!-- more -->

## Picturae

<div class="book-image-wrapper">
  <img src="/images/brando-brown-park.png"
  class="illustration-example" />
  <p><em>Exempli Gratia</em></p>
</div>

LXVI in numero picturae bene actionem demonstrant. Clarae et rusticae
scriptae sunt lineis paucis. Illae re vera non sunt bellae, sed non
tam foedae sunt quam multis in libris ad iuvenes educandos. Causa qua
re tanti libri ad liberos destinati picturas foedissimas contineant
est magnum mysterium. Mea sententia id fit propter Marxistas qui
consilium ceperunt quo intellectus Americanae iuventutis corrumpatur.

## Actio

Brando Brown VIII annos natus, mox IX, canem donum natale vult. Quod
mater vetat. Catulum autem inventum is in cubiculo celat. Ut sonos,
mictus, cacatus canis tegat, Brando ipse dementiam fingit. Medicus
dicit somnum Brandoni necesse. Propterea Brando timens ut convivium
natale celebret canem ad hortos clam refert, ubi quaedam puella canem
suum agnoscit. Ipse domum reversus dicit se sanum esse. Familia
nihil de cane sciente denique pater canem donum natale Brandoni dat,
qui nunc canes magna onera esse putat.

Si proscriptionem legisti, dicas forte me hanc fabulam reprobare.
Homines enim non sunt nobiles, non sunt excelsi. Mentem in caelum non
tollit. Cur autem haec velimus? Tironis enim cerebrum magnopere
exercetur solum in intellegendo quid in fabula factum sit. Sapienter
ACTFL dixit philosophiam peritis reliquendam esse. Bene sane sit si
fabulas nobiles discipulis novis scribamus; melius autem est et quoque
facilius res domesticas in fabulis domesticis discere, ut de vitis
suis dicere possint.

Praeter quod actionem veram hic legimus. Toties fabulam elephantium
displodentium legi perplenam ut nunc gaudeo si modo insit inceptus,
medium, atque finis, et omnia fiant quia aut necesse aut veri similia
sint.

## Latinitas

Ut saepe fit, “grammatica sine tecto” de nominibus et adiectivis
praecipue dictum est; multa enim vocabula in declensionibus prima,
secunda, tertia adsunt, praeter quasdam formas *res*, *dies*, et
*domus*. In ultimo ablativum et accusativum motus videmus. Genitivus
partitivus nunnumquam se paret, genitivus qualitatis, ablativus
temporis et instrumenti, accusativus temporis. Duo triave verba
obiectum davitum habent. Pronomina non sunt nisi paucae formae *ego*,
*tu*, atque *is*, coniunctis *quid* et possessivis. *Hic*, *iste*,
*ille* desunt.

Quattuor declensiones, *velle*, *ire*, *ferre*, *esse* inveniri
possunt, praesertim in infinivitis et praesenti indicativa activa.
Fines passivi modo in *loqui* *loquitur* *imitatur* sunt. Participia
et coniunctiva pene desunt. Praeterhac liber gerundivis impletus est,
etiam multis verbis futuris et perfectis, et infinitivis perfectis.

In compositura sententiae miro modo inter se differunt. Ordo verborum
paululum varius, et plerisque sententiis nullum nomen nominativum est.
Nominativo tamen nec accusativum neque verbum anteponitur. Sententiae
coniunctae saepe scriptae sunt; in quibus modus est ut clausula
coniuncta sit clausula obiectiva post *velle* vel *dicere* vel alia
huiuscemodi. Gerundiva post *ad* scripta sunt crebrioria.

Interpretator vocabula agnata idiomatibus ac definitis tantopere
anteposuit ut locutiones *cum silentio*, *purum facere*, *difficultas*
praeter *tacite*, *purgare*, *aerumna* scriberet. Mihi non persuasum
est utrum bonum sit annon.

Interiectionibus praeteritis particulae paene absunt. Hunc ad gradum
satis est, ut ego puto, quamvis vocabulis *quidem* ac *itaque*
carentes videre paginas doleat.

Hic liber longus est modo *Richardus atque Iohanna*—sententiae
iterum iterumque repetitae sunt.

In fine grammatica satis multifaria sunt. Neque, ut mihi quidem
videtur, sensum alicui Latinitatis abripiet in saecula saeculorum, hoc
excepto, quod forte discipuli vocabulis cognatis et inusitatis
loquantur, neque vocabulis Lactantianis.

Si quidem tales praesto essent viginti libri, nonnulli in grammaticis
differentes, primo anno illis legendis peracto, *Linguam Latinam*
secundum perrumperemus quo grammatica ordinarentur et plurima vocabula
discarentur, deinde parati essemus ad Vulgatam tertio incipiente. Quod
fiet annis fortasse abhinc paucis.
