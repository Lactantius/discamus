---
layout: post
title:  "Proscriptio"
ref: welcome
date:   2017-05-10
categories: causa TPRS CI libri
lang: latine
type: rant
---

Imprimis nos omnes gaudeamus tot et tanta ad linguam Latinam 
discendam inveniri posse. Nam libri quos quilibet tiro 
facillime intellegat cumulantur.

Egomet autem timeo ne confundemur. Semper conamur ut discipuli quam
maxime, quam creberrime, quam iucundissime linguam bibant.  Quod
difficile est in anno primo; quomodo quidem fabulam bonam L tantum
vocabulis scribam? His iisdem post tertiam, post quintam, post decimam
fabulam, quid novi dicam?

<!-- more -->

Multi ex nobis hanc aerumnam contemplantes exitum periculosum 
petunt: fabulae violenter, fatue, pueriliter fiunt. Domina Gaga 
quidem Donaldum Trump oppugnat; Ricardus Stallman tela perniciosa 
ad Google mittit; omnes deinde displodunt. Gustum, pudorem, 
humanitatem sacrificamus in unicam causam: ut discipuli audiant.

Quod fortasse prodest. Tam fatue non doceo; fortasse, autem, 
mutatis mutandis, discipuli plus discunt a scurris.

At haec ratio quanti est? Hanc persequendo quid discipulis dicimus? 
Libenter suademus ut nostri quasi in gradu tertio sentiant? 
Populus Americanus enim iam nimis stultitiae agit. Nostris id 
probemus?

Praeter quod communicamusne re vera dum colloquimur nulla causa nisi
ipsius colloquendi in qualibet lingua? Communicamusne dum fabulas
narramus tam turpes, tam stultas ut nos ipsius narrationis puderet si
extra scholam narraremus?

Egomet existimo alios modos duci posse. Non modo possumus pro certo
fabulas adhuc abstrahentes narrare quae aliquantulum boni habeant, sed
etiam quae exaudiantur quidem eo quod plus illius boni insit; non
necesse est ut quidam homo trucidetur paragraphim, ut quidam notus de
caelo cadat. Ut lingua discatur non sibi vult scaenaria ad *Beavis et
Butthead*.

Tales fabulas narramus eadem causa qua re iocosa turpia narrentur: 
facilius est. Illud potest quislibet mente deformus. Si autem 
aliquid purum, sine violentia aut impudentia aut racismo aut
infandis, volumus, opus est cogitatione.

Qua de causa quidem plurimae in comprehensibilibus sunt
dementes. In litteris pauca difficiliora sunt quam hoc; nihilominus
agitur quasi nihil facilius esset. Si autem fabulas tam bonas, tam
mirabiles fingamus ut iis latinitatem doceant modo in quinquaginta
minutis per diem, perdifficile erit.

Ut tandem fabulae ad narrandum dignae e cumulo luceat scruti, hunc
locum quo libri Latini recenseantur condidi. 
