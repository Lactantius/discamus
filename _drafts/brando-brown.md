---
layout: post
title:  "Brando Brown Canem Vult"
ref: brando
date: 2017-05-25
categories: causa TPRS libri
lang: latine
---

<div class="side-box">
  <h4>Longius; Non Lectum</h4>
    <ul>
      <li>Liber est iocosum!</li>
      <li>Verba: MMMDCC</li>
      <li>Verba Singularia: CXXV</li>
      <li><a href="https://fluencymatters.com/product/brando-brown-canem-vult-latin-novel">Ubi Emi Possit</a></li>
      <li><a href="https://tprs-uploads.s3-accelerate.amazonaws.com/download-manager-files/BB-Canem-Latin-Glossary.pdf">Verba</a></li>
      <li><a href="https://tprs-uploads.s3-accelerate.amazonaws.com/download-manager-files/BB-Canem-Latin-WebSPL.pdf">Aspectus</a></li>
    </ul>
</div>

Priusquam libros alios accusam, quendam librum laudabo.

## Libri Corpus

Longitudine VII uncias habet hic liber, V latitudine, coopertus
charta. Fabula LXXIII paginis continetur; glossarium XV; liber totus
XCVI. Chartae vilis et mox luteae est, sed satis bonae. Gluten firmum
videtur.

## Dispositio & Litterarum Formae

Non satis marginum ad latera est ad scribendum, nisi apud quotationes.
Inter lineas autem plus quam octavam unciae partem invenies. Peccatum
est de formis litterarum hic et illic; exempli gratia, vocales longae
in capitulorum indice magnitudine aliis dissentiunt. Praeterea non
tantum est totum male dispositum, sed etiam perpauca sunt cornicula.
TPRS Publishing audiat: libri isti sunt deformes. Tamen scio haec
plurimis esse minimi momenti.

<!-- more -->

## Picturae

<div class="example-image-wrapper">
  <img src="/images/brando-brown-park.png"
  class="illustration-example" />
  <p><em>Exempli Gratia</em></p>
</div>

LXVI in numero picturae bene actionem demonstrant. Clarae et rusticae
scriptae sunt lineis paucis. Illae re vera non sunt bellae, sed non
tam foedae sunt quam multis in libris ad iuvenes educandos. Causa qua
re tanti libri ad liberos destinati picturas foedissimas contineant
est magnum mysterium. Mea sententia id fit propter Marxistas qui
consilium ceperunt quo intellectus Americanae iuventutis corrumpatur.

## Actio

Brando Brown VIII annos natus, mox IX, canem donum natale vult. Quod
mater vetat. Canem autem inventum is in cubiculo celat. Ut sonos,
mictus, cacatus canis tegat, Brando ipse dementiam fingit. Medicus
dicit somnum Brandoni necesse. Propterea Brando timens ut convivium
natale celebret canem ad hortos clam refert, ubi quaedam puella canem
suum agnoscit. Ipse domum reversus dicit se sanum esse. Familia
nihil de cane sciente denique pater canem donum natale Brandoni dat,
qui nunc canes magna onera esse putat.

Si proscriptionem legisti, facile intelleges hunc libellum cordi esse.
Homines non sunt nobiles, non sunt excelsi. Mentem in caelum non
tollit. Cur autem haec velimus? Tironis enim cerebrum magnopere
exercetur solum in intellegendo quid in fabula factum sit. Sapienter
ACTFL dixit philosophiam peritis reliquendam esse. Bene sane sit si
fabulam nobilem discipulis novis scribamus; melius autem est et quoque
facilius res domesticas in fabulis domesticis discere, ut de vitis
suis dicere possint.

Praeter quod actionem veram hic legimus. Toties libellum fortuitum
